# Фасада

## Цел

- Предоставяне на унифицирана система от група подсистеми и интерфейси.
- Обвиване на сложна система в лесен за ползване интерфейс, скривайки имплементационната логика.

## Проблем

Този шаблон (design pattern) се използва, когато е необходим лесен начин за използване на сложна система от класове и интерфейси, които взаимодействат помежду си.

## Структура

Както е показано на схемата отдолу, клиента достъпва Фасадата на даден компонент, задавайки му проста команда за изпълнение, чиято логика и имплементация не са релевантни за него.

![img](https://sourcemaking.com/files/v2/content/patterns/Facade1-2x.png)

Добър пример са така наречените "call center"-ове. Клиентите се обаждат и избират какво да правят измежду набор от прости решения - "Сметка", "Договор" и тн. Логиката зад тези "команди" остава вътрешна за "call center"-а.

![img](https://sourcemaking.com/files/v2/content/patterns/Facade_example1-2x.png)

## Допълнителна информация

- Фасада създава нов интерфейс за разлика от Адаптер шаблона, който прави така че два съществуващи интерфейса да работят заедно.

- Флайуейт шаблона показва как да се създадат множество малки обекти, докато Фасадата как да направим един обект да "представлява" цялата подсистема.

- Фасадата обикновено са вид "Singleton", защото рядко е необходима повече от една Фасада.

- Абстрактната Фабрика може да се използва като алтернатива на Фасадата, когато се крият специфични за платформата класове.